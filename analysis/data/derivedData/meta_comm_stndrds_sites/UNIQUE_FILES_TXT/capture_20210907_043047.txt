Yhteisönormit
Facebook
Selainta ei tueta
Facebook ei tue käyttämääsi selainta. Olemme ohjanneet sinut uudelleen yksinkertaisempaan versioon, joka tarjoaa hyvän käyttökokemuksen.
Yhteisönormit
JOHDANTO
Ihmiset käyttävät Facebookia päivittäin jakaakseen kokemuksiaan, muodostaakseen yhteyksiä ystäviinsä ja perheenjäseniinsä ja rakentaakseen yhteisöjä. Yli kaksi miljardia ihmistä käyttää palveluamme ilmaistakseen itseään vapaasti kymmenillä eri kielillä maiden ja kulttuurien rajat ylittäen.
Ymmärrämme ehdottomasti, että Facebookin täytyy olla paikka, jossa ihmiset tuntevat itsensä voimaantuneiksi ja kokevat kykenevänsä viestimään vapaasti. Siksi suhtaudumme väärinkäytösten kitkemiseen palvelustamme erittäin vakavasti. Tämän vuoksi olemme
kehittäneet yhteisönormit
, joissa määritetään, mikä on sallittua ja kiellettyä Facebookissa. Käytäntömme perustuvat palautteeseen, jonka olemme saaneet yhteisöltämme ja teknologian, yleisen turvallisuuden, ihmisoikeuksien ja muiden alojen asiantuntijoilta. Varmistaaksemme, että jokaisen ääntä arvostetaan, luomme huolellisesti käytäntöjä, jotka hyväksyvät kaikki näkemykset ja uskomukset, etenkin niiltä ihmisiltä ja yhteisöiltä, joita saatettaisiin muuten ylenkatsoa, väheksyä tai marginalisoida.
TOISTAMME SITOUTUMISEMME ÄÄNEN ANTAMISEEN
Yhteisönormiemme päämääränä on aina ollut
luoda paikka ilmaisulle ja antaa ihmisille ääni
. Tämä ei ole muuttunut eikä tule muuttumaan. Yhteisön rakentaminen ja maailman ihmisten tuominen toisiaan lähemmäksi riippuu ihmisten kyvystä jakaa erilaisia näkemyksiä, kokemuksia, ideoita ja tietoa. Haluamme, että ihmisillä on mahdollisuus puhua avoimesti asioista, joilla on heille merkitystä, vaikka jotkut eivät olisi niistä samaa mieltä tai vastustaisivat niitä. Joissakin tapauksissa sallimme sisällön, joka olisi muutoin yhteisönormiemme vastaista, jos sillä on yleishyödyllistä arvoa ja uutisarvoa. Teemme niin vasta punnittuamme sisällön yleishyödyllisen arvon suhteessa sen mahdollisesti aiheuttamien vahinkojen vaaraan. Teemme nämä päätökset
yhtiön ihmisoikeuskäytännössä
tarkoitettujen kansainvälisten ihmisoikeusstandardien perusteella. Pohdimme sisällön uutisarvoa niin uutisorganisaatioiden kuin yksityistenkin käyttäjien julkaisujen kohdalla. Sallimme esimerkiksi sisällön, joka sisältää järkyttäviä kuvia sodasta tai sodan seurauksista, jos se on tärkeää julkisen keskustelun kannalta.
Sitoutumisemme ilmaisuun on tärkeydessään ensisijainen, mutta ymmärrämme, että internet luo jatkuvasti ja enenevissä määrin uusia mahdollisuuksia väärinkäytöksiin. Tästä johtuen rajoitamme ilmaisua silloin, kun pyrimme noudattamaan yhtä tai useampaa seuraavista arvoista:
Aitous ja todenmukaisuus:
Haluamme varmistaa, että ihmiset näkevät Facebookissa aitoa ja todenmukaista sisältöä. Uskomme, että aitous ja todenmukaisuus luovat paremman ympäristön jakamiselle, minkä vuoksi emme halua, että ihmiset käyttävät Facebookia antaakseen itsestään tai tekemisistään väärän tai harhaanjohtavan kuvan.
Turvallisuus:
Olemme sitoutuneet tekemään Facebookista turvallisen paikan. Ihmisiä uhkaavat ilmaisun muodot voivat pelotella, syrjiä tai hiljentää muita, eikä niitä sallita Facebookissa.
Yksityisyys:
Olemme sitoutuneet suojaamaan henkilökohtaista yksityisyyttä ja tietoja. Yksityisyys antaa ihmisille vapauden olla oma itsensä ja valita miten ja koska jakaa Facebookissa. Sen ansiosta ihmiset voivat myös muodostaa helpommin yhteyksiä toisiinsa.
Arvokkuus:
Uskomme, että kaikki ihmiset ovat tasa-arvoisia ja että kaikille kuuluvat samat oikeudet. Odotamme, että ihmiset kunnioittavat toisten tasa-arvoista asemaa eivätkä häiritse tai halvenna toisia.
Yhteisönormimme koskevat maailmanlaajuisesti kaikkia ihmisiä ja kaikenlaista sisältöä. Normit on suunniteltu kokonaisvaltaisen kattaviksi. Esimerkiksi sisältö, jota ei ehkä katsota epätoivotulla tavalla vihaiseksi, saatetaan silti poistaa toisen käytännön rikkomisen vuoksi. Ymmärrämme, että sanojen merkitys ja vaikutus ihmisiin vaihtelee paikallisyhteisöstä, kielestä tai taustasta riippuen. Työskentelemme jatkuvasti ottaaksemme nämä sävyerot ja vaihtelut huomioon samalla, kun käytämme käytäntöjämme johdonmukaisesti ja oikeudenmukaisesti ihmisten ja heidän ilmaisunsa yhteydessä. Näiden käytäntöjen täytäntöönpano perustuu saatavilla oleviin tietoihin. Tämä tarkoittaa sitä, että emme välttämättä pysty aina havaitsemaan sisältöä tai toimintaa, joka rikkoo näitä käytäntöjä, ja joissakin tapauksissa
täytäntöönpano edellyttää lisätietojen ja -kontekstin toimittamista.
Käyttäjät voivat ilmiantaa sisältöä, joka saattaa rikkoa normeja, kuten sivuja, ryhmiä, profiileja, yksittäisiä sisältöjä ja kommentteja. Annamme ihmisten hallita myös omaa käyttökokemustaan: he voivat
estää
tai
piilottaa
ihmisiä ja julkaisuja tai
lopettaa seuraamisen
.
Yhteisönormiemme rikkomisen seuraamukset riippuvat rikkeen vakavuudesta ja siitä, onko ilmiannetun sisällön julkaissut henkilö rikkonut alustan käytäntöjä aiemmin. Saatamme esimerkiksi antaa ensimmäisestä rikkomuksesta varoituksen, mutta rikkeiden jatkuessa voimme rajoittaa henkilön julkaisemista Facebookissa tai poistaa hänen profiilinsa käytöstä kokonaan. Saatamme myös ilmoittaa viranomaisille, kun uskomme olemassa olevan todellisen fyysisen vahingonteon riskin tai suoria uhkia yleiselle turvallisuudelle.
Yhteisönormimme ovat opas sille, mikä Facebookissa on sallittua ja mikä ei. Siksi pyydämmekin kaikkia Facebook-yhteisön jäseniä noudattamaan niitä.
Huomioithan, että yhteisönormien englanninkielinen versio edustaa käytäntöjä ajankohtaisimmin ja sitä tulisi käyttää pääasiallisena asiakirjana.
I.
Väkivalta ja rikollinen toiminta
II.
Turvallisuus
III.
Kyseenalainen sisältö
IV.
Rehellisyys ja aitous
V.
Immateriaaliomaisuuden kunnioittaminen
VI.
Sisältöön liittyvät kysymykset ja päätökset
Lisätietoja
Facebook © 2021
Ilmianna väärinkäyttö
Ladataan…
Yritä uudelleen
Peruuta
Ladataan…
Ladataan…